---
title: Jameson Cup
author: svrist
layout: post
date: 2005-10-03
url: /2005/10/03/jameson-cup/
dsq_thread_id:
  - 68433298

---
Igår, søndag, var jeg til [Jameson cup][1] og sejle i [Bad Company][2] sammen med Onkel Hans og de to andre ejere.

Sikke en oplevelse! Jeg tror vi var over 200 både til start over mere end 3 starter, med 3-6løb i hver start. Der er ca. 10 både med i hver løb&#8230;.. Damn der blev hurtigt trængsel!

For at øge oplevelsen for alle startes de langsomste både først og de hurtigste sidst. Derved får alle set de hurtige &#8220;proffer&#8221; og der bliver endnu mere spænding ved mærkerundingerne og chikanerne.
  
Igår blæste det så bare meget lidt, og efter første 2sømil på kryds vendte vi alle rundt og skulle på et spieler ben til første waypoint. Men vinden løjede og alle lå og håbede på at få et lille pust op til første mærke. Det var der ikke rigtig nogen der fik så ca. 2-4 starter var pludslig samlet i et stort kaos omkring mærket.
  
VIIIILD tumult:
  
&#8220;STYRBORD!!!!!&#8221;
  
&#8220;KOM NU OP FOR HELVEDE!@!!!!#$#@%#@%@#&#8221;
  
var nok noget af det man hørte mest.
  
Vi var heldig at komme rigtigt ind i tumulten lige bag en X99, som bare lige gled igennem det hele uden for meget ballade. Der var nogle stykker som forsøgte sig med store buer rundt om mærket for at undgå tumulten, men derude var der åbenbart slet ingen vind, og de stakkels både blev helt parkeret!

Vi kom rundt og gik for styrbordhalse lidt ud i banen for at komme væk fra alle de andre, og vi stod klar til at vende, da vores styrmand så spurgte om vi var klar.

Hvad han ikke så var at men vi gjorde klar fik vi øje på &#8220;Signal&#8221; kæmpe mega båden, med 17 mand ombord i det mørke blanke mahogni skrog, lige på vej ind igennem læen på os!
  
Da han så dem brase igennem vores læ 2 knob hurtigere end os, fik han lige tilføjet et: &#8220;&#8230;.lige om lidt!: til hans vende-ordre! 😀

Imponerende syn med sådan et stort sejlskib, i det smukke skrog med 17 koncentrede mand ombord. Vildt!
  
Der var også enkelte sammenstød, men det er heldigvis forholdsvist udramatisk når man ikke kan sejle hurtigere pga. af vinden.

Et andet imponerende syn var på en næsten halvvind hvor vi endnu engang havde spieleren oppe og hænge og jeg stod og holdte bommen ud, oppe ved masten. Pludslig kiggede jeg op, og så ud over det forholsvis rolige hav, under den blå himmel med blænde sol, og så de 100 både der lå bag os med deres spielere oppe og på vej samme retning som os. Smukt syn med så mange både!

Alt i alt en god dag, med sol og letvind, og jeg tror sågar jeg fik lidt efterårssol på kinderne

OG HEY!!
  
[Vejrudsigten er faktisk rimelig!][3]. Sol og selvfølgelig mere efterårstemperaturer. MEN SOL!!oneone

 [1]: http://www.v-s.dk/kapsejlads/Jameson/jamesonmain.htm
 [2]: http://www.banner-30.dk/Baad.htm
 [3]: http://www.dmi.dk/dmi/index/danmark/regionaludsigten/kbhnsj.htm