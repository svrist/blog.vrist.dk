---
title: Bali – I
author: svrist
layout: post
date: 2008-05-29
url: /2008/05/29/bali-i/
dsq_thread_id:
  - 68433627

---
<!-- google_ad_section_start(weight=ignore) -->


  
Første rejseberetning fra det varme Bali. <a title="Første sæt billeder fra Bali" href="http://picasaweb.google.com/svrist/BaliI" target="_blank">Se billederne her</a>

Indledningsvis kan vi konkludere, at 10 timer i et fly er lang tid! Især, når man flyver kl. 14.30-01.00, men med lokal tid kl. 06.00 ved ankomst &#8211; så forsvinder natten. Så det er selvfølgelig meningen, at man skal sove i flyet, men det er ikke nemt, når man generelt ikke er god til det og kl. desuden kun er eftermiddag&#8230; Så vi var godt trætte da vi nåede Bangkok! Det lykkedes Søren at sove en times tid på det kolde gulv i lufthavnen, men Susanne var helt smadret, da vi satte os i flyet mod Bangkok &#8211; hun kunne næsten ikke holde sig vågen gennem måltidet.

Vi ankom til lufthavnen i øens hovedby Denpasar, onsdag d. 28/5 kl. 14. Vi havde begge sovet stort set hele vejen fra Bangkok, hvilket i høj grad var tiltrængt! Varmemuren da vi trådte ud af flyet var overvældende og luffugtigheden fik os til at hive efter vejret &#8211; heldigvis vænner man sig hurtigt til det :o)

Vi blev hentet af hotelbiler og kørt til Bali Hyatt hotel, hvor der blev slået på gong gong´en da vi ankom. Efter en kølig frugtdrik ved ankomst blev vi vist til vores værelse. Det var desværre ikke var helt klar til os, så vi gik en tur på stranden og drak et glas lokal rosé-vin på resortets &#8216;italienske&#8217; restaurant på stranden.

Da værelset var klar skiftede vi til badetøj for at tage en tur i poolen. På Bali står solen tidligt op og går tidligt ned, så det var desværre slut med det, men i poolen skulle vi jo! Heldigvis var der også en spa man kunne få varmen i. Temperatuen er ca. 25 grader om aftenen, men da resort´et ligger helt ned til vandet, er der en god vind hele tiden, så det kan virke lidt køligt om aftenen.

Vi spiste barbeque-buffet i en af hotellets restauranter, hvor vi sad udenfor og blev underholdt af traditionel balinesisk dans undervejs. Den hed Kancak (eller noget lignende) og var meget speciel :o) Vi gik en tur i den store have der hører til resort&#8217;et og gik derefter på værelset, hvor vi i bogstaveligste forstand gik omkuld kl. 22 (kl. 16 dansk tid)!

I dag stod vi op kl. 8.30 og gik til overdådig morgenbuffet &#8211; der er ALT hvad hjertet kan begære. Ærgeligt, at det er lidt svært at overskue frisklavede omeletter i 30 graders varme&#8230; Da Susanne har været så fantastisk intelligent at glemme kontaktlinser, og Synoptik ikke umiddelbart har tænkt sig at hjælpe, gik vi efter morgenmaden til receptionen, for at spørge til mulighederne for kontaktlinsekøb. Den søde receptionist gav os navnet på et supermarked i Denpasar, hvor der også er en optiker. Efter et kort visit på værelset gik vi tilbage for at skaffe en taxa og fik en taxamand der ville køre os til Denpasar, vente to timer på os og køre os hjem igen&#8230; Til den nette sum af 150 DKK.

Denpasar er en noget anden verden end det luksus-sted vi befinder os på! Det er beskidt, rodet og kaotisk, men ifølge to danskere vi har snakket med, dog pænere end Thailand, Malaysia og Indien. Vi fandt en optiker der kunne sælge os en nødløsning, men det er da bedre end ingenting. Vi nussede rundt i godt en time, hvor Søren blandt andet købte lidt tøj og et bælte, men ikke de shorts han i virkeligheden mangler&#8230; Vi spiste et lille måltid traditionel balinesisk mad, hvor der ikke var taget hensyn til turister, da mængden af chili blev afmålt! Men det smagte godt og var meget autentisk :o)

Efter vi resten af dagen har fedet den for hårdt ved poolen, sidder vi nu her i piano-bar og skriver dagbog. Om en halv time skal vi på kinesisk restaurant.

I morgen tidlig skal vi til solopgangsyoga på stranden &#8211; det glæder vi os til!

Vi vender stærkt tilbage.

Søren & Susanne
  
<!-- google_ad_section_end -->