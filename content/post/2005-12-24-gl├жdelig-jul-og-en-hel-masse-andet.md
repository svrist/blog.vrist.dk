---
title: Glædelig jul, og en hel masse andet
author: svrist
layout: post
date: 2005-12-24
url: /2005/12/24/glædelig-jul-og-en-hel-masse-andet/
dsq_thread_id:
  - 68433356

---
Glædelig jul!

Sådan! så er det sagt!
  
Håber min bror kan bruge gavekortet, min far kan bruge den gave han selv valgte, min mor kan bruge armbåndet i sølv og min onkel kan bruge bogen. Jeg regner helt klart med at Mette og Andreas kan bruge Settlers udvidelse jeg gav til dem(os) så vi også kan lege søfarer. Vigtigheden i udvidelsen og bruget deraf kan ikke undervurderes, læs mere herom senere.

Og så er jeg noget spændt på hvad jeg mon får&#8230; Håber der falder noget jogging-tøj af til at træne i. Det er lidt skod at træne boksning i for små løbebukser.

Ellers har der jo været gang i den i december. Mit famøse [&#8220;typer og programmingssprogs kursus&#8221;][1] har nu identificeret og udelegeret emnet, Regionbased memory managment (and effect types), til mig at holde &#8220;seminar&#8221; over. Det er faktisk et spændende emne, som rektor på ITU, Mads Tofte, har brugt en del tid på, og tilsvarende vist også [Fritz Henglein][2] som jo er underviser på kurset. Det skræmmende er jo så at jeg skal holde en lille times seminar omkring det for alle de andre. Jeg frygter meget for min egen informåen, og tidspresset for at få det lavet er lidt hårdt. D. 10/1 skal jeg holde seminar.

Den største grund til at det bliver noget hårdt at nå det hele er at jeg

# TADDAAAAA, har fået et sted at bo!

D. 28/12 skulle jeg gerne få nogle nøgler og skrive under på papirene. Det er en lille to-værelses på nørrebro, [jægersborggade for at være mere præcis][3]. Det er en gammel lejlighed, med et lille køkken uden rigtig komfur, med et toilet, men ingen bad.(Der er bad et andet sted i gaden, ganske rimelige faciliteter har jeg hørt)
  
Trægulv, malet hvidt i det ene rum og råt i det andet rum. Det ligger på 4. så der er dejlig lyst og uforstyrret. Rå vægge, hvilket er meningen. Det er fint med mig. Køkkenbordet og blandingsbatteriet i køkkenet er ret slidt, men det kan der vel gøres noget ved. Hele jægersborggade har fælles internet og telefon og tv netværk, så det kan gøres ret billigt, og lejligheden er ikke vanvittig dyr. Det ser ud til at kunne gøres under 3000, alt incl. Så skal jeg bare huske at arbejde så jeg får nogle penge at betale med.
  
Det er en fremleje på et godt år, så jeg har tid til at se mig omkring imens.

Men det kommer jeg ihvertfald til at bruge noget tid på imellem jul og nytår.

Bla. skal jeg overtale [Gitte][4] og gemalen til at der skal køres seng d. 28 når jeg får nøgle, og så skal jeg til Taastrup og hente mine ting. Det bliver dælme spændende. Jeg har ikke så meget at sætte ind i lejligheden sådan umiddelbart. Ihvertfald ikke møbler. Tror det jeg især kommer til at mangle er en sofa (er undervejs), reol til bøger, noget til at have mit tøj i, måske en reol eller ligefrem et skab. Skrivebord kommer jeg nok også til at mangle, men det kan være [clique][5] mangler et skrivebord. Jeg ser lyst på tingene, det skal nok blive godt.

Mht. til Settlers og udvidelsen er min pointe at jeg jo nu har boet 3 måneder hos Mette og Andreas og jeg synes allerede jeg savner dem, selvom jeg ikke er flyttet. (vi er bare alle hjemme ved vores respektive forældre) Ting kan nemt glide ud i sandet, som det lidt gjorde inden jeg pludslig overtog deres gæsteseng, men måske kan vi gennemtvinge lidt samværd med faste mad-og-brætspil dage. Det synes jeg ihvertfald kunne være en god idé.

På grund af al travlheden med DIKU og lejlighed og livet osv. har jeg ikke rigtig, overhovedet, fået tænkt på nytår. Men det gør jeg så nu. Umiddelbart prøver jeg at fedte mig ind hos Mette og Andreas og få holdt noget med noget god mad og nogle store bøffer sammen med dem. Det kunne være hyggeligt synes jeg <img src="http://blog.vrist.dk/newwp/wp-includes/images/smilies/simple-smile.png" alt=":)" class="wp-smiley" style="height: 1em; max-height: 1em;" />

WHATS UP WITH smadrede websites her op til jul?!
  
Jeg brugte meget tid her 21,22,23 på websites som enten blev hacket eller smadret lige nu?! hvad sker der for det.
  
**SUPER SVIN** til dem som prøver at ødelægge min ferie med det fis! SGU

 [1]: http://www.diku.dk/undervisning/2005v/202/
 [2]: http://www.diku.dk/~henglein/
 [3]: http://kort.eniro.dk/query?what=amap&streetname=J%E6gersborggade+47&stq=0
 [4]: http://www.mamatux.dk
 [5]: http://www.clique.dk