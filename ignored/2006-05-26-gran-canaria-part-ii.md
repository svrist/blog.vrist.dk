---
title: Gran Canaria, part II
author: svrist
layout: post
date: 2006-05-26
url: /2006/05/26/gran-canaria-part-ii/
dsq_thread_id:
  - 68433443

---
I forgårs landede jeg igen i CPH kl 18.00 dansk tid, godt udmattet af en lang ferie <img src="http://blog.vrist.dk/newwp/wp-includes/images/smilies/simple-smile.png" alt=":)" class="wp-smiley" style="height: 1em; max-height: 1em;" />

Efter første dag var vi igen i pool og så igen i havet, denne gang også El Cabron (naturreservatet) men denne gang fra stranden lidt sydligere end &#8220;the bathtub&#8221;. Et spændende dyk, med en del bølger men da vi skulle lave øvelser ude i vandet så vi ikke så meget som første dag. Det er især sjovt at mærke &#8220;the surge&#8221; når man bliver skubbet en meter frem og tilbage under vandet pga. af bølgerne.

Derefter havde vi mere teori og flere dyk i poolen. Søndag havde vi to dyk ved Taurito. Derfra gik vi &#8211; med alt udstyret på &#8211; bare ned på en alm. strand, bla. folk der spillede bold og solbadede og spadserede ud i vandet. Derfra svømmede vi kort og dykkede så ned på 5m dybt vand. Det er lidt surrealistisk at det var sådan direkte fra strandet vi dykkede. Første dyk lavede vi øvelser og andet dyk kiggede vi bare på de fisk og blæksprutter der var. Derefter blev vi alle certificerede OpenWaterDivers. Og så gik vi ud og spiste nogle gode bøffer og nogle gran-canariske-kartofler til forret og så direkte på &#8220;holidays&#8221; og i lag med en runde eller to store fadøl og tequilaer. Da holidays lukkede gik vi på hotellet, hoppede i poolen, blev jaget op af vagterne og endte på 6mands værelset hvor vi hjalp dem med deres kolde øl i køleskabet indtil den lyse morgen. Mandag stod derefter på en tur til Maspolomas&#8217; sandstrand og liggestole. Dejligt at få set en rigtig strand og få badet lidt på trods af at man havde nogle tømmermænd <img src="http://blog.vrist.dk/newwp/wp-includes/images/smilies/simple-smile.png" alt=":)" class="wp-smiley" style="height: 1em; max-height: 1em;" />

Aftenen tilbragte vi i Las Palmas hvor vores dykker-instruktør Johann anbefalede Macabeo, en ekstremt lækker tapasresturant.

Tirsdag var derefter en åben dag. Jeg havde allerede torsdag sagt at jeg ville have to dyk denne tirsdag. De andre var noget mere i tvivl, men det endte med at vi alle tog ud og fik et dyk fra formiddagen af, og vi var to der tog det sidste dyk efter frokost. Virkeligt fantastiske dyk. Først så vi fisk og blæksprutter, baracudaer og guldfisk over alt. &#8220;The bathtub&#8221; er et virkelig godt sted at dykke. På andet dyk gik vi ud igen i &#8220;the bathtub&#8221; men denne gang svømmede vi ud til &#8220;school of fish&#8221;. Man svømmer afsted på ca. 10m hvor der så pludslig kommer en kant. Der slutter revet og man kan se 12m længere ned. Da vi kom til kanten kontrollerede vi vores luftbeholdning, og svømmede derefter udover kanten. Der mødtes vi af det enorme syn af **kæmpe** stimer af fisk. Ned i blandt alle disse fisk dykkede vi så vi kom helt ned på 23m. Der var sardiner og zebrafisk og en tredje slags fisk. Disse fisk holdt sig 100% til deres egne så man kunne tydeligt se hvor sardinerne var i forhold til zerbrafiskene osv. Vildt fasinerende at se så mange fisk. Der var fisk over alt!

Derudover fik vores instruktør Lasse lokket et par moræner og blæksprutter frem, og vi fik også set en større stime af barracudaer blandt en masse andre fisk. Disse baracudaer skulle være de hurtigst accelerende fisk i vandet. Fra 0-70km/t på et kort øjeblik. Det er virkelig imponerende.

Tilgengæld tager det en del luft at lege på 23meters vand så på tilbagevejen (i modstrøm) endte jeg helt nede på 30bar, og måtte for en sikkerhedsskyld svømme med Lasses&#8217; octupus hen til vores bøje så jeg var sikker på at have luft nok til at svømme ind gennem bølgerne og op på klipperne. Det gik rigtig fint, ingen problemer.

Nu sidder jeg så i min lejlighed i kolde danmark med overskyet vejr og skal pakke flyttekasser og alle mulige andre pligter. Så var der alligevel rarere på Gran Canaria <img src="http://blog.vrist.dk/newwp/wp-includes/images/smilies/simple-smile.png" alt=":)" class="wp-smiley" style="height: 1em; max-height: 1em;" />