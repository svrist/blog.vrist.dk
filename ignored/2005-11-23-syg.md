---
title: Syg…
author: svrist
layout: post
date: 2005-11-22
url: /2005/11/23/syg/
dsq_thread_id:
  - 68433329

---
Jeg har ligget syg hele weekenden. Super skod. Jeg nåede dog at komme ud og se værelset i fredags. Ganske udemærket værelse, ok sted osv. Jeg kunne bare ikke rigtig sætte mig op til tanken om at skulle bo der. Det var lidt som at skulle bo hos en onkel eller tilsvarende. Jeg skulle have besøgt et andet sted søndag, men der var jeg slet ikke i stand til at bevæge mig ud af sengen. Godt Mette var her til at passe mig, med the og alt muligt. Jeg fik også spist min andel af iboprofener og pinexer. Jeg er ikke god til at overgive mig og ligge mig i sengen, men lørdag aften røg jeg helt ned. Så sov jeg stortset indtil mandag eftermiddag, og så imorges kom jeg afsted.

I dag skulle jeg så have set på et værelse her på nørrebro. Det blev desværre flyttet til imorgen inden jeg kom i tanke om at jeg skal se Harry Potter kl 18.15. Jeg prøver om at jeg kan nå det på en eller anden måde, ellers må jeg misse lidt af ham Harry P i starten.

Puh det var en hård omgang at tage til forelæsning i dag. Jeg skulle aflevere en opgave jeg ikke havde lavet, så jeg tvang mig selv ud af sengen og derop, og forsøgte at bikse noget sammen mens jeg sad der. Jeg håber at det var ok til at jeg kan genaflevere noget af det. Samtidigt fik jeg stempel på min Regensen ansøgning så jeg endelig kan få den afsted. Sikke en masse arbejde. Nu skal jeg så bare lige have fat i min skat tast-selv-kode så jeg kan udskrive en årsopgørelse fra sidste år og så er den klar.
  
Jeg er lidt nervøs over det her Typer og Programmeringssprog kursus. Det er vildt spændende, men jeg gider ikke hvis jeg bare er super dårlig til det. Jeg forsøger at være flittig, mere end jeg egentlig har været længe i noget fag, så jeg håber det går. På trods af min &#8220;crummy&#8221; aflevering i dag.

Nu er jeg også ved at være der hvor jeg går amok hvis jeg ikke får mit projekt på arbejde færdig. Det går så sløvt for mig at få lavet de afgørende skridt så det kan bruges til noget. Jeg har hele tiden på fornemmelsen at det er liiiiiiiiiiige ved at være der. Sådan har jeg haft det siden fucking juni! Hvad er jeg for en slam programmør?